# vut-ius-project
Úvod do softwarového inženýrství - semestrální projekt

## Zadání
### 58. Fitness Centrum
Navrhněte jednoduchý IS fitness centra, které organizuje různé kurzy skupinových lekcí (zumba, TRX, kruhový trénink, atd.). Ve fitness centru pracují instruktoři, které vedou jednotlivé skupinové lekce, a lidé na recepci, kteří se kromě vítání příchozích klientů a mixování proteinových koktejlů musí zapojit do práce s IS fitness centra prostřednictvím vytváření členských karet pro jednotlivé klienty, kteří se rozhodli trápit svá těla cvičením pravidelně a získat nějaké členské výhody. Aby karta nebyla využívána jiným klienty než jejími vlastníky, musí být v IS uloženy kromě základních informací o klientech, také jejich rodná čísla a adresy. Zákazník si může vypsat kurzy, které navštěvuje a informace o jednotlivých lekcích. Navíc si může zobrazit rozvrh vypisovaných kurzů a zjistit počet volných míst na jednotlivých lekcích a jejich cenu. Zákazník se může registrovat buď na jednu lekci, nebo na celý kurz. Kurzy mají svou délku trvání, obtížnost, popis kurzu. Skupinové lekce probíhají v různých sálech fitness centra, které mají určitý název, umístění a maximální kapacitu. Jsou vedené jedním instruktorem, mají maximální kapacitu účastníků a odehrávají se v daném sále v určitý čas a den v týdnu. Předpokládejte, že jeden lektor může být vyškolen pro vedení různých kurzů, toto modelujte. Systém musí být na požádání schopen vypsat rozvrh pro jednotlivé místnosti. Instruktor fitness centra má možnost vložit do systému nové typy kurzu a konkrétní lekce. Instruktor může měnit čas a sál, ve kterém se lekce konají.
